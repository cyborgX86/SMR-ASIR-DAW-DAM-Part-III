<!doctype html>

<!--[if lt IE 7 ]> <html class="ie ie6 no-js" lang="ca"> <![endif]-->
<!--[if IE 7 ]>    <html class="ie ie7 no-js" lang="ca"> <![endif]-->
<!--[if IE 8 ]>    <html class="ie ie8 no-js" lang="ca"> <![endif]-->
<!--[if IE 9 ]>    <html class="ie ie9 no-js" lang="ca"> <![endif]-->
<!--[if gt IE 9]><!--><html class="no-js" lang="ca"><!--<![endif]-->
<!-- the "no-js" class is for Modernizr. -->

<head id="www-sitename-com" data-template-set="html5-reset">

	<meta charset="utf-8">
	
	<!-- Always force latest IE rendering engine (even in intranet) & Chrome Frame -->
	<meta http-equiv="X-UA-Compatible" content="IE=edge,chrome=1">
	
	<title>Seguretat informàtica</title>
	
<!-- <meta name="title" content=""> --> 
	<meta name="description" content="">
	<!-- Google will often use this as its description of your page/site. Make it good. -->
	
	<meta name="google-site-verification" content="">
	<!-- Speaking of Google, don't forget to set your site up: http://google.com/webmasters -->
	
	<meta name="author" content="Institut Obert de Catalunya">
	<meta name="Copyright" content="Copyright Institut Obert de Catalunya 2011. All Rights Reserved.">

	<!-- Dublin Core Metadata : http://dublincore.org/ -->
	<meta name="DC.title" content="Seguretat informàtica">
	<meta name="DC.subject" content="Informàtica i comunicacions">
	<meta name="DC.creator" content="Institut Obert de Catalunya">
	
	<!--  Mobile Viewport Fix
	j.mp/mobileviewport & davidbcalhoun.com/2010/viewport-metatag 
	device-width : Occupy full width of the screen in its current orientation
	initial-scale = 1.0 retains dimensions instead of zooming out if page height > device height
	maximum-scale = 1.0 retains dimensions instead of zooming in if page width < device width
	-->
	<!-- Uncomment to use � use thoughtfully!
	<meta name="viewport" content="width=device-width, initial-scale=1.0, maximum-scale=1.0">
	-->

	<link rel="shortcut icon" href="../../../img/favicon.ico">
	<!-- This is the traditional favicon.
		 - size: 16x16 or 32x32
		 - transparency is OK
		 - see wikipedia for info on browser support: http://mky.be/favicon/ -->
		 
	<link rel="apple-touch-icon" href="../../../img/apple-touch-icon.png">
	<!-- The is the icon for iOS's Web Clip.
		 - size: 57x57 for older iPhones, 72x72 for iPads, 114x114 for iPhone4's retina display (IMHO, just go ahead and use the biggest one)
		 - To prevent iOS from applying its styles to the icon name it thusly: apple-touch-icon-precomposed.png
		 - Transparency is not recommended (iOS will put a black BG behind the icon) -->
	
	<!-- CSS: screen, mobile & print are all in the same file -->
	<link rel="stylesheet" href="../../../_/css/style.css">

	<!-- CSS: jQuery UI -->
	<link rel="stylesheet" href="../../../_/css/jquery-ui.css">
	
	<!-- all our JS is at the bottom of the page, except for Modernizr. -->
	<script src="../../../_/js/modernizr-1.7.min.js"></script>
	<script src="../../../_/js/Hyphenator.js" type="text/javascript"></script>
	<script type="text/javascript">
	   Hyphenator.config({
		minwordlength : 4
	   });
	   Hyphenator.run();
	</script>
    <script src="../../../_/js/build.js" type="text/javascript"></script>
</head>

<body class="style-newspaper">

<div class="wrapper"><!-- not needed? up to you: http://camendesign.com/code/developpeurs_sans_frontieres -->

	<header id="header">
		<div class="head"><a href="http://ioc.gencat.cat"><img src="../../../img/logo.png" alt="Institut Obert de Catalunya"/></a><a href="http://creativecommons.org/licenses/by-nc-sa/3.0/es/deed.ca"><img src="../../../img/license.png" alt="Llic&egrave;ncia" class="license"/></a></div>
		<div class="headdocument"><a href="../../../index.html">Seguretat informàtica</a></div>
        <div id="search" class="search" name="search">
         <form id="frmsearch" action="../../../search.html" method="get">
          <input type="text" name="q"/>
        </form>
        </div>
	</header>
   <div id="upbutton" class="upbutton" style="display:none;"><img src="../../../img/uparrow.png" alt="Pujar a l'inici de p&agrave;gina"/></div>
   <aside id="aside">
    <div id="menu">
      <ul>
       <li name="toc"><div><img src="../../../img/toc.png" alt="&Iacute;ndex"/></div></li>
       <li name="settings"><div><img src="../../../img/settings.png" alt="Configuraci&oacute;"/></div></li>
       <li name="printer"><div><img src="../../../img/printer.png" alt="Imprimir"/></div></li>
       <li name="favorites"><div><img src="../../../img/favorites.png" alt="Favorits"/></div></li>
       <li name="help_icon" class="help_icon"><div><img src="../../../img/help_icon.png" alt="Ajuda"/></div></li>
      </ul>
     </div>
   </aside>
   <div id="sidebar-hide" name="sidebar-hide"><img src="../../../img/arrows.png"/></div>
   <section>
     <div id="toc" class="hidden">
      <div class="menucontent">
        <ul>
        <li id="u3" class="parentnode"><p><a class="unit" href="../../../WebContent/u3/introduccio.html">3. Legislació de seguretat i protecció de dades</a></p><ul class="expander"><li id="u3introduccio"><a href="../../../WebContent/u3/introduccio.html">Introducció</a></li><li id="u3resum"><a href="../../../WebContent/u3/resum.html">Resum</a></li><li id="u3resultats"><a href="../../../WebContent/u3/resultats.html">Resultats d'aprenentatge</a></li><li id="u3mapa"><a href="../../../WebContent/u3/mapa.html">Mapa conceptual</a></li><li id="u3referencies"><a href="../../../WebContent/u3/referencies.html">Més informació</a></li><li id="u3annexos"><a href="../../../WebContent/u3/annexos.html">Annexos</a></li><li id="u3a1" class="tocsection"><p id='u3a1continguts'><a class="section" href="../../../WebContent/u3/a1/continguts.html">Legislació i normes sobre seguretat i protecció de dades</a><span class="buttonexp"></span></p><ul><li id="u3a1activitats"><a href="../../../WebContent/u3/a1/activitats.html">Activitats</a></li><li id="u3a1exercicis"><a href="../../../WebContent/u3/a1/exercicis.html">Exercicis d'autoavaluació</a></li></ul></li><li id="u3a2" class="tocsection"><p id='u3a2continguts'><a class="section" href="../../../WebContent/u3/a2/continguts.html">Plans de manteniment i administració de la seguretat</a><span class="buttonexp"></span></p><ul><li id="u3a2activitats"><a href="../../../WebContent/u3/a2/activitats.html">Activitats</a></li><li id="u3a2exercicis"><a href="../../../WebContent/u3/a2/exercicis.html">Exercicis d'autoavaluació</a></li></ul></li></ul></li><li id="" class="indexnode"><p><a href="../../../index.html">Anar a l&#39;&iacute;ndex general</a></p></li>
        </ul>
      </div>
    </div>
   </section>
   <section>
   <div id="settings" class="hidden">
    <div class="menucontent">
     <div class="allsettings">
     <div class="settings">
      <label>Font i Color</label>
		<div class="setting-option">
	        <ul class="fontBackground">
				<li id="style-newspaper" title="Newspaper" class="appearance-style-newspaper"><span>Newspaper</span></li>
                <li id="style-novel" title="Novel" class="appearance-style-novel"><span>Novel</span></li>
                <li id="style-ebook" title="eBook" class="appearance-style-ebook"><span>eBook</span></li>
				<li id="style-inverse" title="Inverse" class="appearance-style-inverse active"><span>Inverse</span></li>
				<li id="style-athelas" title="Athelas" class="appearance-style-athelas"><span>Athelas</span></li>
			</ul>
		</div>
     </div>
	<div class="settings">
      <label>Amplada</label>
		<div class="setting-option">
	        <div id="slider-width"></div>
		</div>
     </div>
     <div class="settings">
      <label>Mida de la font</label>
		<div class="setting-option">
	        <div id="slider-font"></div>
		</div>
     </div>
     <div class="settings">
      <label>Mida de la font</label>
	  <div class="setting-option">
       <form action="" class="sett-options">
		<ul>
		    <li><input type="checkbox" id="secondary-content" /><label for="secondary-content">Mostra recursos complementaris</label></li>
		    <li><input type="checkbox" id="main-images" /><label for="main-images">Mostra imatges</label></li>
		    <li><input type="checkbox" id="text-alignment" /><label for="text-alignment">Text justificat</label></li>
			<li><input type="checkbox" id="text-hyphen" /><label for="text-hyphen">Partici&oacute; sil·l&agrave;bica</label></li>
		</ul>
       </form>
	  </div>
     </div>
     </div>
    </div>
   </div>
   </section>
 <section>
 <div id="favorites" class="hidden"></div>
 </section>   
 <div id="bridge" class="hidden"></div>
 <div id="help" class="hidden">
  <div class="helptitle">Dreceres del teclat<hr></div>
  <div class="helpsection"><span>General</span>
   <ul>
    <li><span class="shortcut">g</span>: Anar al men&uacute; de navegaci&oacute;</li>
    <li><span class="shortcut">o</span>: Anar a opcions</li>
    <li><span class="shortcut">s</span>: Guardar la p&agrave;gina actual a favorits</li>
    <li><span class="shortcut">p</span>: Imprimir la p&agrave;gina actual</li>
    <li><span class="shortcut">?</span>: Mostrar/Ocultar l&#39;ajuda</li>
   </ul>
  </div>
  <div class="helpsection"><span>Navegaci&oacute;</span>
   <ul>
    <li><span class="shortcut">i</span>: Anar a l&#39;&iacute;ndex general</li>
    <li><span class="shortcut">t</span>: Anar a l&#39;inici de p&agrave;gina</li>
    <li><span class="shortcut">b</span>: Anar al final de p&agrave;gina</li>
    <li><span class="shortcut">j</span>: Anar cap endavant dintre la p&agrave;gina</li>
    <li><span class="shortcut">k</span>: Anar cap enrere dintre la p&agrave;gina</li>
    <li><span class="shortcut">h</span>: Anar a la p&agrave;gina anterior:</li>
    <li><span class="shortcut">l</span>: Anar a la p&agrave;gina seg&uuml;ent:</li>
   </ul>
   </div>
 </div>
 <div id="favcounter" name="favcounter" class="hidden"><span></span></div>
 <div id="navmenu" class="navmenu"><ul class="webnav"><li><a href="../../../index.html" title="Anar a l&#39;&iacute;ndex general">Inici</a></li><li><a href="../introduccio.html">Legislació de seguretat i protecció de dades</a></li><li>Legislació i normes sobre seguretat i protecció de dades</li></ul></div>
	<div id="content" lang="ca" class="hyphenate text">
     <article lang="ca" class="sheet">
        <h1><a id="legislacio_i_normes_sobre_seguretat_i_proteccio_de_dades"> Legislació i normes sobre seguretat i protecció de dades </a></h1>
    	
<p>

D’una manera intuïtiva, tots coneixem l’existència d’un conjunt de normes jurídiques que regulen les conductes constitutives de delicte, i també les sancions previstes en aquestes situacions (algunes poden ser fins i tot privatives de llibertat). El recull legislatiu aplicable en aquest tipus de matèria s’anomena <strong>Codi penal</strong>. Cada país disposa de les seves pròpies normes i, per tant, és possible que variïn d’un país a un altre.
</p>
<div class="ioctext"><div class="ioccontent"><p class="ioctitle">El delicte...</p>
<p>
… es defineix com una conducta típica (tipificada per la llei), antijurídica (contrària a dret), culpable i punible. Implica una conducta infraccional del dret penal, és a dir, una acció o una omissió tipificades i penades per la llei.
</p>
</div></div>
<p>
És molt important conèixer l’essència de la normativa que afecta l’ús de les tecnologies, ja que, amb independència de la nostra voluntat, condiciona l’ús de les tecnologies, tant des del punt de vista del treballador tècnic, com del de l’usuari d’un ordinador d’una llar qualsevol.
</p>
<div class="ioctext"><div class="ioccontent"><p class="ioctitle">Límits tècnics i legals</p>
<p>
El límit de velocitat d’un cotxe no és imposat per límits tècnics, sinó per normes legals. De fet, hi ha limitadors per evitar que la tecnologia pugui ultrapassar el límit fixat per la legislació.
</p>
</div></div>
<h2><a id="el_delicte_informatic" >El delicte informàtic</a></h2>
<div class="level2">

<p>
El <strong>delicte informàtic</strong> no apareix explícitament definit en l’actual Codi penal (1995), ni en les reformes posteriors (Llei 15/2003) que se n’han fet i, per tant, no es podrà parlar de <em>delicte informàtic</em> pròpiament dit, sinó de delictes fets amb l’ajut de les noves tecnologies, en els quals l’ordinador s’usa com a <strong>mitjà d’execució</strong> del delicte (per exemple, l’enviament d’un correu electrònic amb amenaces), o bé com a <strong>objectiu</strong> d’aquesta activitat (per exemple, una intrusió en un sistema informàtic).
</p>

<p>
La legislació del nostre país encara presenta buits pel que fa als mal anomenats <em>delictes informàtics</em>, de manera que tan sols oferirem un seguit de directrius bàsiques, més aviat relacionades amb el sentit comú, que no pas amb la normativa complexa que es va generant entorn de l’aplicació de les noves tecnologies.
</p>
<div class="iocnote"><div class="ioccontent">
<p>
Una intrusió consisteix en un accés no autoritzat a un sistema informàtic.
</p>
</div></div><div class="ioctext"><div class="ioccontent"><p class="ioctitle">El Codi penal de 1995...</p>
<p>
… es divideix, a grans trets, en un títol preliminar i tres llibres. Conté 639 articles, els quals recullen totes les conductes susceptibles de ser sancionades pel Codi penal.
</p>
</div></div>
<p>
El vessant tecnològic o científic dels estudis d’informàtica sovint deixa de banda el vessant social de l’aplicació dels avenços que es van produint en aquestes disciplines. Consegüentment, els usuaris i tècnics d’un sistema informàtic poden ser molt competents en el seu treball, però és més que probable que tinguin molts dubtes a l’hora d’abordar problemes com els següents:
</p>
<ul>
<li class="level1"><div class="li"> Si el meu cap em demana que li mostri el contingut de la bústia de correu personal d’un treballador, tinc l’obligació de fer-ho?</div>
</li>
<li class="level1"><div class="li"> Puc entrar a la bústia de correu electrònic d’un amic?</div>
</li>
<li class="level1"><div class="li"> Uns intrusos han modificat la pàgina web de l’empresa en què treballo. Aquest fet és denunciable? A qui ho he de denunciar?</div>
</li>
<li class="level1"><div class="li"> El sistema informàtic de la feina emmagatzema dades de caràcter personal (com, per exemple, el nom, els cognoms, l’adreça i el DNI dels treballadors). Cal protegir aquestes dades amb alguna mesura de seguretat determinada?</div>
</li>
<li class="level1"><div class="li"> Puc penjar a Internet una pàgina web amb les fotografies i logotips del meu grup de música preferit?</div>
</li>
<li class="level1"><div class="li"> Puc descarregar lliurement qualsevol arxiu de música de la Xarxa?</div>
</li>
</ul>

<p>
Segurament, cap dels exemples descrits no us representa cap mena de dificultat tècnica. No obstant això, cal que tingueu molt present que, si bé no totes les accions vistes són constitutives de delicte, totes elles poden tenir conseqüències importants. Així, doncs, haureu de ser molt conscients que no hi ha una línia d’actuació única i que cal ser molt prudent a l’hora d’enfrontar-nos amb aquest tipus de problemes, ja que <strong>no tot allò que és tècnicament possible és legal</strong>, i, sobretot, cal que tingueu en compte que el desconeixement de les normes no exonera de responsabilitat (penal o no) el treballador informàtic.
</p>

</div>

<h2><a id="el_codi_penal_i_les_conductes_il_licites_vinculades_a_la_informatica" >El Codi penal i les conductes il·lícites vinculades a la informàtica</a></h2>
<div class="level2">

<p>
El nostre Codi penal és especialment sever amb la protecció dels drets fonamentals i les llibertats públiques, recollits en el títol I de la Constitució. Aquests drets i llibertats són inherents a la condició de persona i, per aquest motiu, gaudeixen d’una protecció tan especial.
</p>
<div class="iocnote"><div class="ioccontent">
<p>
La Constitució (1978) és la norma fonamental de l’Estat, superior a la resta de lleis i a qualsevol tipus de norma.
</p>
</div></div>
<p>
Un dels articles de la Constitució més directament relacionat amb la pràctica informàtica (tant des del punt de vista tècnic, com del simple usuari), és l’article 18, el qual reconeix el <strong>dret a la intimitat</strong>. Han de ser objecte de protecció no sols l’àmbit íntim de l’individu, sinó també l’esfera familiar i domiciliària.
</p>
<div class="iocreference"><div class="ioccontent">
<p>
Podeu trobar una descripció de l’estructura (i la seva divisió en articles) de la Constitució en el “Glossari” del web.
</p>
</div></div><div class="ioctextl"><div class="ioccontent"><p class="ioctitle">Article 18 CE</p><ol>
<li class="level1"><div class="li"> Es garanteix el dret a l’honor, a la intimitat personal i familiar i a la pròpia imatge.</div>
</li>
<li class="level1"><div class="li"> El domicili és inviolable. No s’hi pot entrar ni fer-hi cap escorcoll sense el consentiment del titular o sense resolució judicial, llevat del cas de delicte flagrant.</div>
</li>
<li class="level1"><div class="li"> Es garanteix el secret de les comunicacions i, especialment, de les postals, telegràfiques i telefòniques, excepte en cas de resolució judicial.</div>
</li>
<li class="level1"><div class="li"> La llei limita l’ús de la informàtica per tal de garantir l’honor i la intimitat personal i familiar dels ciutadans i el ple exercici dels seus drets.</div>
</li>
</ol>
</div></div><div class="iocreference"><div class="ioccontent">
<p>
Per tal de consultar la Constitució en català podeu consultar la secció “Adreces d’interès” del web.
</p>
</div></div>
</div>

<h3><a id="delictes_contra_la_intimitat" >Delictes contra la intimitat</a></h3>
<div class="level3">

<p>
Una part molt important dels delictes produïts entorn de la informàtica s’ubica dins de la tipificació dels <strong>delictes contra la intimitat</strong>. Sovint, els autors d’aquestes conductes no són conscients de la importància dels béns protegits per la llei i no s’adonen de les conseqüències de les seves accions fins que ja és massa tard.
</p>

<p>
Els delictes contra la intimitat són recollits en l’article 197.1 de l’actual Codi penal (d’ara endavant, CP). Com a conseqüència de l’assimilació de la <strong>intercepció del correu electrònic</strong> amb la <strong>violació de la correspondència</strong>, aquest article disposa que les conductes següents són constitutives de delicte:
</p>
<ul>
<li class="level1"><div class="li"> L’apoderament de papers, cartes, <strong>missatges de correu electrònic</strong> o qualsevol altre document o efectes personals.</div>
</li>
<li class="level1"><div class="li"> La <strong>intercepció de les telecomunicacions</strong>.</div>
</li>
<li class="level1"><div class="li"> La utilització d’artificis tècnics d’escolta, transmissió, gravació o reproducció de so, o de qualsevol altre senyal de comunicació.</div>
</li>
</ul>

<p>
Per ser constitutives de delicte, aquestes activitats s’han de produir <strong>sense el consentiment de la persona afectada</strong> (ni autorització judicial motivada o justificada), i amb la intenció de descobrir-ne els secrets o vulnerar-ne la intimitat.
</p>

<p>
Per tant, obrir la bústia d’un correu electrònic que no sigui el nostre propi i llegir els missatges que s’hi emmagatzemen podria esdevenir una conducta constitutiva de delicte. Cal anar amb molt de compte amb aquest tipus d’accions (tècnicament solen ser molt senzilles d’efectuar, però no per això són conductes legals) i, com a norma general, mai no s’ha de llegir cap correu electrònic que no vagi adreçat a nosaltres mateixos (ni tan sols si el nostre cap, dins de l’àmbit laboral, ens ho demana).
</p>

<p>
En el cas de la intercepció del correu electrònic dins de l’àmbit empresarial, se sol argumentar que els treballadors no poden fer ús dels mitjans de l’empresa per a qüestions personals. Moltes sentències s’han pronunciat a favor de l’empresa perquè s’entén que, efectivament, els mitjans pertanyen a l’empresa i que, per tant, no és un lloc adient per enviar i rebre missatges de caràcter privat. No obstant això, davant del dubte, cal que sempre tingueu present que els correus electrònics dels treballadors de l’empresa gaudeixen de la mateixa protecció legal, pel que fa a la intimitat, que els correus electrònics personals.
</p>
<div class="ioctext"><div class="ioccontent"><p class="ioctitle">Activitats personals</p>
<p>
Aquestes activitats personals abracen també, per exemple, l’ús dels jocs inclosos per defecte en els sistemes operatius.
</p>
</div></div>
<p>
Una manera útil per fer saber als usuaris d’una organització quins són els usos correctes dels mitjans de l’empresa, i les seves limitacions, consisteix en l’ús de contractes en els qual s’especifica, per exemple, quines obligacions i responsabilitats té un usuari d’un compte de correu electrònic. Si com a tècnics se’ns requereix que demostrem l’ús indegut d’algun mitjà electrònic de l’organització, sempre serà preferible usar controls tan poc lesius com sigui possible, com ara el monitoratge o el seguiment del nombre de bytes transmesos (o rebuts) per un usuari concret (per exemple, si un usuari descarrega arxius de vídeo o cançons, el nombre de bytes rebuts serà, probablement, molt més gran que el que seria si fes un ús adequat del correu).
</p>

</div>

<h4><a id="usurpacio_i_cessio_de_dades_reservades_de_caracter_personal" >Usurpació i cessió de dades reservades de caràcter personal</a></h4>
<div class="level4">

<p>
Els articles 197, 198, 199 i 200 del CP tipifiquen com a conductes delictives l’accés, la utilització, la modificació, la revelació, la difusió o la cessió de dades reservades de caràcter personal que es trobin emmagatzemades en fitxers, suports informàtics, electrònics o telemàtics, sempre que aquestes conductes les facin persones no autoritzades (conductes anomenades, genèricament, <strong>abusos informàtics sobre dades personals</strong>). A més de la responsabilitat penal en què poden derivar aquests tipus d’accions, també cal considerar que les dades personals s’han d’emmagatzemar i declarar segons una normativa especificada en la <strong>Llei orgànica de protecció de dades personals i garanties dels drets digitals</strong> (LOPDGD).
</p>
<div class="iocreference"><div class="ioccontent">
<p>
Vegeu la LOPDGD, i també una definició més acurada de <em>dada personal</em>, en l’apartat “Legislació sobre protecció de dades” d’aquesta unitat.
</p>
</div></div>
<p>
Pel que fa al Codi penal, explícitament es fa esment de l’agreujant d’aquestes conductes quan les dades de l’objecte del delicte són de caràcter personal que revelin ideologia, religió, creences, salut, origen racial o vida sexual. Altres agreujants que cal tenir en compte es produeixen quan la víctima és un menor d’edat o incapacitat, o bé la persona que comet el delicte és el responsable dels fitxers que hi estan involucrats. Mereix una consideració especial l’article 199.2, en el qual es castiga la conducta del professional que, incomplint l’obligació de reserva, <strong>divulga els secrets</strong> d’una altra persona.
</p>
<div class="ioctextl"><div class="ioccontent"><p class="ioctitle">Article 25 CP</p>
<p>
A l’efecte d’aquest Codi es considera incapaç tota persona, se n’hagi declarat o no la incapacitació, que pateixi una malaltia de caràcter persistent que li impedeixi governar la seva persona o béns per ella mateixa.
</p>
</div></div><div class="iocreference"><div class="ioccontent">
<p>
Podeu trobar el Codi penal traduït al català en la secció “Adreces d’interès” del web.
</p>
</div></div>
<p>
En definitiva, el sentit comú ja ens avisa que aquestes accions poden tenir algun tipus de repercussió. El que probablement desconeixem és que se’n puguin derivar responsabilitats penals. Així, com a tècnics i usuaris de sistemes informàtics, és molt probable que tinguem accés a dades personals, sobre les quals tenim l’obligació de mantenir el secret i no cedir-les a ningú.
</p>
<div class="iocnote"><div class="ioccontent">
<p>
La revelació del secret professional és una conducta que apareix tipificada en l’article 199 del Codi penal.
</p>
</div></div>
</div>

<h3><a id="delicte_de_frau_informatic" >Delicte de frau informàtic</a></h3>
<div class="level3">

<p>
En l’article 248.2 CP es castiga la conducta de qui, emprant qualsevol manipulació informàtica, aconsegueixi la transferència no consentida de qualsevol bé, amb ànim de lucre i perjudici sobre tercer. També apareixen en el Codi penal les <strong>conductes preparatòries</strong> per a la comissió de delictes de frau informàtic, les quals poden consistir, a tall d’exemple, en la fabricació, la facilitació o simplement la mera possessió de programari específic destinat a la comissió del delicte de frau informàtic.
</p>

<p>
Per exemple, l’anomenat <em>descaminament (pharming)</em> és una de les tècniques que es podrien englobar dins d’aquesta tipificació. Aquesta tècnica permet que un atacant pugui redirigir un nom de domini a una màquina diferent. Així, doncs, un usuari pot creure que accedeix al seu compte bancari via Internet, quan en realitat el que fa és proporcionar les seves claus d’accés a l’atacant. El desencaminament està molt relacionat amb un altre terme anomenat <em>pesca (phishing)</em>. En aquest darrer cas, però, no estarem parlant d’una tècnica informàtica, sinó d’una estratègia d’<strong>enginyeria social</strong>, en la qual s’usa la suplantació de correus electrònics o pàgines web per intentar obtenir la informació confidencial de l’usuari. És a dir, a diferència del desencaminament, molt més tècnic, en la pesca l’usuari creu que introdueix les dades en el portal d’una entitat bancària, però en realitat és un portal diferent, amb una adreça diferent de la real. En el cas del desencaminament, l’usuari introdueix l’adreça real del portal d’Internet, però es produeix una redirecció a una màquina diferent.
</p>
<div class="ioctext"><div class="ioccontent"><p class="ioctitle">L&#039;enginyeria social...</p>
<p>
… és la pràctica d’obtenir informació confidencial mitjançant la manipulació i l’engany dels usuaris legítims (per exemple, amb una trucada telefònica en la qual algú es fa passar per un administrador del sistema, se’ns demana la nostra contrasenya d’accés).
</p>
</div></div>
<p>
Tot i que la duplicació o clonació de les bandes magnètiques d’una targeta de crèdit podria semblar una operació similar a les anteriors, en realitat pot comportar conseqüències encara més greus, ja que, segons l’article 387 CP, aquesta acció es pot assimilar a un delicte de <strong>falsificació de moneda</strong>.
</p>

</div>

<h3><a id="delicte_d_us_abusiu_d_equipaments" >Delicte d&#039;ús abusiu d&#039;equipaments</a></h3>
<div class="level3">
<div class="ioctext"><div class="ioccontent"><p class="ioctitle">Wi-Fi</p>
<p>
Fixeu-vos que l’aprofitament no consentit d’una connexió Wi-Fi es podria incloure dins de l’article 256 CP. Caldria, no obstant això, acreditar el perjudici econòmic que s’ha pogut produir.
</p>
</div></div>
<p>
L’article 256 CP castiga l’ús de qualsevol equipament terminal de telecomunicacions sense el consentiment del titular, sempre que li ocasioni un perjudici superior a 400 euros. Aquesta quantitat va ser establerta per la Llei 15/2003.
</p>

</div>

<h3><a id="delicte_de_danys" >Delicte de danys</a></h3>
<div class="level3">

<p>
Els delictes de danys, juntament amb els delictes contra la intimitat i contra la propietat intel·lectual, són, amb diferència, els que succeeixen amb més freqüència. De manera similar a com passa amb els que s’efectuen contra la intimitat de les persones, sovint els autors d’aquestes accions no són conscients de les conseqüències que poden comportar els delictes que cometen.
</p>
<div class="iocimportant"><div class="ioccontent">
<p>
Segons l’<strong>article 264 CP</strong> el <strong>delicte de danys</strong> consisteix en la destrucció, l’alteració, la inutilització o qualsevol altra modalitat que impliqui el dany de dades, programari o documents electrònics emmagatzemats en xarxes, suports o sistemes informàtics.
</p>
</div></div>
<p>
Tal com ens podem imaginar, aquest delicte pot tenir repercussions econòmiques molt importants en les organitzacions afectades i, en conseqüència, les sancions d’aquestes accions poden comportar grans sumes de diners per a les persones implicades.
</p>

<p>
Els danys produïts en un sistema informàtic s’han de poder valorar i és essencial adjuntar-ne una valoració en el moment d’efectuar la denúncia davant d’un cos policial. La valoració dels danys és un procés complex de dur a terme i pot abraçar diferents aspectes: cost de restauració d’una pàgina web, pèrdues en conceptes de publicitat no emesa (<strong>lucre cessant</strong>), o per serveis que no s’han pogut prestar, etc. A tall d’exemple, l’alteració d’una pàgina webper una persona no autoritzada és un cas de delicte de danys. Tot i que en alguns casos pugui semblar una acció innocent (i fins i tot engrescadora, dins de l’entorn dels pirates), pot comportar pèrdues de milers d’euros.
</p>
<div class="iocnote"><div class="ioccontent">
<p>
Un pirata (cracker) és una persona que fa atacs a sistemes informàtics amb finalitats destructives.
</p>
</div></div>
<p>
Cal dir que si bé la <strong>intrusió</strong> en un sistema informàtic de moment no és en si mateixa constitutiva de delicte (tot i que en breu tindrà aquesta consideració), aquests tipus d’accions se solen trobar vinculades a altres conductes que sí que ho són, com, per exemple, els delictes contra la intimitat, els danys en un sistema informàtic o els mitjans que s’hagin utilitzat per dur a terme l’accés no autoritzat (com, per exemple, la detecció o <em>sniffing</em> de contrasenyes).
</p>
<div class="ioctext"><div class="ioccontent"><p class="ioctitle">Exemple de danys</p>
<p>
L’enviament d’un virus (amb la voluntat clara de causar danys), entre altres de similars, també podria tenir la consideració de delicte de danys. Tingueu present, però, que la quantitat de 400 euros marca el llindar entre la falta i el delicte.
</p>
</div></div>
</div>

<h3><a id="delictes_contra_la_propietat_intel_lectual" >Delictes contra la propietat intel·lectual</a></h3>
<div class="level3">

<p>
El delicte contra la propietat intel·lectual és una de les qüestions que més interès suscita entre la comunitat informàtica, ja que està vinculat amb una de les activitats més polèmiques entorn d’Internet: la descàrrega de fitxers protegits per les lleis de la propietat intel·lectual i l’ús de programaris d’intercanvis de fitxers en xarxes d’igual a igual (anomenades també <em>peer-to-peer</em> o <em>P2P</em>).
</p>
<div class="ioctextl"><div class="ioccontent"><p class="ioctitle">Xarxes d&#039;igual a igual (peer-to-peer)</p>
<p>
En les xarxes d’igual a igual, cada node pot efectuar alhora tasques de <strong>servidor</strong> i de <strong>client</strong>. A causa de la seva natura intrínseca, les xarxes P2P són molt adequades per compartir fitxers entre tots els usuaris que la formen, els continguts dels quals poden ser (o no) protegits per les lleis de propietat intel·lectual. Sens dubte, el programari P2P més conegut per tothom (i objecte de molta controvèrsia) és l’<strong>eMule</strong>, basat en la xarxa <strong>eDonkey</strong> (2002).
</p>
</div></div><div class="ioctext"><div class="ioccontent"><p class="ioctitle">Llei de propietat intel·lectual</p>
<p>
Dins del marc jurídic no penal, la Llei de propietat intel·lectual regula la protecció de les obres literàries, artístiques i científiques.
</p>
</div></div><div class="iocimportant"><div class="ioccontent">
<p>
Segons l’<strong>article 270 CP</strong>, les conductes relatives als delictes contra la propietat intel·lectual són aquelles en què es reprodueix, plagia, distribueix o comunica públicament, tant d’una manera total com parcial, una obra literària, artística o científica sense l’autorització dels titulars dels drets de propietat intel·lectual de l’obra.
</p>
</div></div>
<p>
Aquestes condicions s’apliquen independentment del suport en què s’hagi enregistrat l’obra (textos, programaris, vídeos, sons, gràfics o qualsevol altre fitxer relacionat). És a dir, els delictes relatius a la venda, la distribució o la fabricació de còpies no autoritzades de programari són delictes contra la propietat intel·lectual. No obstant això, segons la interpretació literal del Codi penal, cal que aquestes accions s’hagin efectuat amb <strong>ànim de lucre</strong> i en perjudici de tercers. Així, doncs, per poder aplicar aquest article resulta essencial que es pugui demostrar l’existència d’aquest lucre. Malgrat que això no pugui ser fàcilment demostrable, recordem que, de qualsevol manera, tota obra (literària, científica o artística) és protegida per uns drets de propietat intel·lectual que cal respectar, independentment de les consideracions personals que cadascú pugui tenir amb relació a aquest tema.
</p>
<div class="ioctext"><div class="ioccontent"><p class="ioctitle">Permís dels titulars</p>
<p>
No podem fer un ús lliure de la informació que es pugui trobar a Internet, com, per exemple, gràfics, animacions, logotips, fotografies, etc., sense el permís dels titulars dels drets de propietat intel·lectual.
</p>
</div></div><div class="ioctextl"><div class="ioccontent"><p class="ioctitle">Exemples de delictes contra la propietat intel·lectual</p>
<p>
Vegem alguns exemples de delictes contra la propietat intel·lectual:
</p>
<ul>
<li class="level1"><div class="li"> Reproducció íntegra de programari i venda al marge dels drets de llicència.</div>
</li>
<li class="level1"><div class="li"> Instal·lació de còpies no autoritzades de programari en un ordinador en el moment de la compra.</div>
</li>
<li class="level1"><div class="li"> Publicació del codi font de programari (o el programari en si mateix), o altres fitxers (MP3, llibres, etc.) a Internet, al marge dels drets de llicència d’aquestes obres.</div>
</li>
<li class="level1"><div class="li"> Utilització d’una llicència de programari per només un sol ordinador per donar servei a tota la xarxa.</div>
</li>
<li class="level1"><div class="li"> Trencament dels mecanismes de protecció que permeten el funcionament correcte del programari (motxilles o <em>dongles</em>, contrasenyes i altres elements de seguretat). Aquestes tècniques reben el nom genèric de <em>cracking</em>. Així, doncs, el terme <em>cracker</em>es referirà tant a la persona que s’introdueix en un sistema amb finalitats destructives, com a la que fa <em>cracks</em> amb la intenció de trencar els mecanismes de protecció dels programaris.</div>
</li>
</ul>

<p>
El mateix article 270 CP preveu penes per a qui faci circular o disposi de qualsevol mitjà específicament dissenyat per anul·lar qualsevol dispositiu tècnic de protecció del programari (per exemple, els programaris que permeten “saltar” les proteccions anticòpia de CD o DVD).
</p>
</div></div><div class="ioctext"><div class="ioccontent"><p class="ioctitle">Una llicència de programari...</p>
<p>
… és un contracte entre l’autor/ titular dels drets d’explotació/ distribuïdor i l’usuari, per utilitzar el programari segons les seves condicions d’ús.
</p>
</div></div>
<p>
Tot i els esforços d’alguns països de la Comunitat Europea per evitar la descàrrega i la compartició (mitjançant programaris d’igual a igual) de continguts protegits, encara no s’ha arribat a una solució de consens. No obstant això, cal aclarir que l’ús i la instal·lació de programaris d’igual a igualen els nostres ordinadors no es considera (des del punt de vista jurídic) cap pràctica il·legal. De la mateixa manera que no es prohibeix que tinguem ganivets a la cuina únicament pel fet que el seu mal ús pot ser delictiu, tampoc no se sanciona el fet d’instal·lar i usar programaris d’intercanvi de fitxers (ja que poden tenir un ús perfectament lícit). Recordem, però, que la simple tinença de qualsevol mitjà (per exemple, un programari) dissenyat per anul·lar la protecció dels programaris sí que és susceptible de ser sancionada.
</p>

<p>
Pel que fa a la <strong>creació de programari</strong>, també hi ha algunes consideracions que cal tenir en compte. Segons el tipus de contracte al qual es trobi subjecte el treballador, el programari que desenvolupi per a una organització determinada pertany a l’empresa i, en conseqüència, si el treballador abandona l’organització, no es pot emportar el programari que ha creat en el seu antic lloc de treball. Com en el cas de la utilització del correu electrònic, seria recomanable que el contracte de treball especifiqués aquesta qüestió.
</p>

</div>

<h4><a id="dret_de_copia_privada" >Dret de còpia privada</a></h4>
<div class="level4">

<p>
Al nostre país està permesa la realització de còpies d’obres literàries, artístiques o científiques sense prèvia autorització dels titulars de l’obra (sempre que s’hi hagi accedit legalment) i la còpia no s’empri amb finalitats col·lectives, ni lucratives, ni amb ànim de perjudicar a tercers. No obstant això, cal tenir present que el dret de còpia privada no és aplicable a programaris (i, per tant, a videojocs tampoc). El dret a còpia privada es limita a una sola còpia.
</p>
<div class="ioctext"><div class="ioccontent"><p class="ioctitle">El cànon compensatori...</p>
<p>
… és una taxa aplicada (no sense una certa polèmica) a diversos mitjans de gravació (per exemple, els CD), la qual és percebuda pels autors, editors, productors i artistes, associats a alguna entitat privada de gestió dels drets d’autor, en compensació per les còpies que es puguin fer de les seves obres dins dels àmbits privats.
</p>
</div></div>
</div>

<h4><a id="tipus_de_llicencies" >Tipus de llicències</a></h4>
<div class="level4">

<p>
L’ús d’una llicència no adequada (per exemple, una llicència personal en lloc d’una llicència de xarxa) pot comportar problemes diversos i no es pot argumentar el desconeixement com a eximent d’aquesta conducta. Així, doncs, caldrà estudiar quins tipus de llicències de programari diferents hi ha amb la finalitat d’adquirir-les i emprar-les adequadament segons les nostres necessitats i del pressupost de què es disposi. Vegeu-ne algunes:
</p>
<div class="ioctext"><div class="ioccontent"><p class="ioctitle">Adquisició d&#039;un programari</p>
<p>
Quan adquirim un programari, no l’adquirim en si mateix, sinó únicament una llicència d’ús d’aquest programari, subjecte a les condicions que determina la llicència.
</p>
</div></div><ol>
<li class="level1"><div class="li"> <strong>Llicències de programari no lliure</strong>.</div>
<ul>
<li class="level2"><div class="li"> <strong>OEM</strong> (<em>original equipment manufacturer</em>): tipus de llicència, normalment referida a sistemes operatius (encara que també es pot aplicar al maquinari), que supedita la venda del programari com a part integrant d’un equip informàtic nou (programaris preinstal·lats). Així, doncs, aquest programari no es pot vendre aïlladament, sinó juntament amb el maquinari que l’incorpora. Solen no disposar de l’embolcall de la versió normalitzada del producte. No es poden vendre ni cedir a tercers independentment del maquinari.</div>
</li>
<li class="level2"><div class="li"> <strong>Retail</strong>: consisteix en les versions de venda normalitzades d’un programari, amb els embolcalls que se solen veure a les botigues d’informàtica. A diferència de les versions OEM, es poden vendre independentment del maquinari que les suporta i poden tenir algun extra que no apareix en les versions OEM.</div>
</li>
<li class="level2"><div class="li"> <strong>Llicències per volum</strong>: llicències destinades a empreses i institucions (com instituts i universitats). Són similars a les llicències OEM, però no estan vinculades a equips nous. Poden servir, per exemple, per instal·lar un programari d’ús comú en una xarxa d’ordinadors d’un institut.</div>
</li>
</ul>
</li>
<li class="level1"><div class="li"> <strong>Llicències de programari lliure</strong>. Segons la Free Software Foundation (Fundació pel Programari Lliure), el <strong>programari lliure</strong> ha de satisfer les quatre condicions següents:</div>
<ul>
<li class="level2"><div class="li"> Llibertat perquè els usuaris emprin els programaris amb qualsevol propòsit.</div>
</li>
<li class="level2"><div class="li"> Llibertat per estudiar el funcionament del programari i adaptar-lo a les necessitats de cada usuari (aquesta condició requereix accedir al codi font del programari).</div>
</li>
<li class="level2"><div class="li"> Llibertat per redistribuir còpies del programari.</div>
</li>
<li class="level2"><div class="li"> Llibertat per efectuar millores dels programaris i fer-les públiques (redistribuir les còpies del programari modificat) en benefici de tota la comunitat (tal com passa amb la segona condició, aquesta també només pot ser possible si es té accés al codi font del programari).</div>
</li>
</ul>
</li>
</ol>
<div class="ioctext"><div class="ioccontent"><p class="ioctitle">La Free Software Foundation...</p>
<p>
… és una organització creada l’any 1985 per Richard Stallman (entre altres defensors del programari lliure). Un dels seus principals objectius consisteix en la defensa del projecte GNU.
</p>
</div></div>
<p>
Així, doncs, el programari lliure es caracteritza perquè pot ser usat, estudiat i modificat sense restriccions de cap mena, es pot redistribuir en una versió modificada (o sense modificar) sense cap restricció, o amb aquelles mínimes que permetin garantir als futurs usuaris que podran gaudir de les mateixes llibertats a què hem fet referència.
</p>

<p>
El fet que un programari sigui lliure no vol pas dir que sigui <strong>gratuït</strong>. Per exemple, el programari gratuït pot patir certes restriccions que fa que no s’adapti a la definició de <em>programari lliure</em> abans enunciada (un programari pot ser gratuït, però podria no incloure el codi font, tal com obliguen les llibertats del programari lliure). D’altra banda, sovint trobem a la venda CD de <strong>distribucions de Linux</strong> (programari lliure). No obstant això, en aquest cas, el comprador podrà copiar el CD i distribuir-lo.
</p>
<div class="ioctext"><div class="ioccontent"><p class="ioctitle">Programaris descatalogats (abandonware)</p>
<p>
Els programaris descatalogats solen ser programaris antics, dels quals els creadors han alliberat els drets d’autor. Es poden trobar a la Xarxa, en webs dedicats i no tenen cap altra via de distribució.
</p>
</div></div>
<p>
Pel que fa al programari lliure, les llicències més habituals són les següents:
</p>
<ul>
<li class="level1"><div class="li"> <strong>Llicències <acronym title="GNU General Public License">GPL</acronym> (llicència pública general de GNU)</strong>: en aquest tipus de llicències, el creador conserva els drets d’autor (<em>copyright</em>) i permet la redistribució i la modificació, però amb la condició que totes les versions modificades del programari es mantinguin sota els termes més restrictius de la llicència GNU <acronym title="GNU General Public License">GPL</acronym>. Això implica que si un programari té parts sota llicència no <acronym title="GNU General Public License">GPL</acronym>, el resultat final ha de ser forçosament programari sota llicència <acronym title="GNU General Public License">GPL</acronym>.</div>
</li>
</ul>
<div class="ioctextl"><div class="ioccontent"><p class="ioctitle">Projecte GNU (GNU is Not Unix)</p>
<p>
Iniciat per Richard Stallman, el seu objectiu va ser crear un sistema operatiu totalment lliure, anomenat <strong>sistema GNU</strong>. El projecte es va anunciar per primera vegada l’any 1983. Linus Torvalds, l’any 1991, va començar a escriure el nucli del sistema operatiu <strong>Linux</strong>, el qual va distribuir sota llicència <acronym title="GNU General Public License">GPL</acronym>. Gràcies a les aportacions de molts altres programadors, el nucli de Linux es va acabar combinant amb el sistema GNU, i va formar l’anomenat GNULinux o distribució Linux*, paradigma dels sistemes operatius lliures.
</p>
</div></div><ul>
<li class="level1"><div class="li"> <strong>Llicències BSD</strong> (Berkeley software distribution): BSD identifica un sistema operatiu derivat de l’Unix, fet gràcies a les aportacions fetes per la Universitat de Califòrnia, Berkeley. Precisament, aquestes llicències s’anomenen <em>BSD</em> perquè s’utilitzen en molts programaris distribuïts amb el sistema operatiu BSD. Són llicències sense restriccions, compatibles amb les llicències GNU <acronym title="GNU General Public License">GPL</acronym>, que proporcionen a l’usuari una llibertat il·limitada, fins i tot per redistribuir el programari com a no lliure. No obstant això, el creador manté els drets d’autor (<em>copyright)</em> pel reconeixement de l’autoria en treballs derivats.</div>
</li>
<li class="level1"><div class="li"> <strong>Llicències MPL</strong> (Mozilla public license) <strong>i derivades</strong>: aquest tipus de llicència rep el nom del projecte de programari lliure <strong>Mozilla</strong>, a bastament conegut per tota la comunitat d’internautes. En aquest cas, i a diferència de les llicències <acronym title="GNU General Public License">GPL</acronym>, no cal que el producte final també sigui llicenciat en MPL. D’aquesta manera, es promou efectivament la col·laboració entre autors i la generació de programari lliure, ja que les llicències <acronym title="GNU General Public License">GPL</acronym> presentaven el problema d’afavorir una certa expansió vírica i endogàmica a causa de l’obligació que el producte final fos també llicenciat en <acronym title="GNU General Public License">GPL</acronym>. A més, són més restrictives que les BSD i eviten que l’usuari gaudeixi de les llibertats excessives que comporta aquesta llicència.</div>
</li>
<li class="level1"><div class="li"> <strong>Llicències copyleft</strong>: en aquest cas, el propietari de la llicència gaudeix del dret de còpia, modificació i redistribució. A més, també pot desenvolupar una versió d’aquest programari (amb llicència subjecte a <em>copyright</em>) i vendre’l o cedir-lo sota qualsevol de les llicències estudiades, sense que això afecti les llicències <em>copyleft</em> ja atorgades. L’autor també pot retirar una llicència <em>copyleft</em>, encara que sense efectes retroactius, ja que l’autor no té dret a retirar el permís d’una llicència que encara es troba vigent.</div>
</li>
</ul>

</div>

<h3><a id="delicte_de_revelacio_de_secrets_d_empresa" >Delicte de revelació de secrets d&#039;empresa</a></h3>
<div class="level3">

<p>
Segons l’article 278.1 CP, fa <strong>revelació de secrets d’empresa</strong> qui, amb la finalitat de descobrir un secret d’empresa, intercepti qualsevol tipus de telecomunicació o utilitzi artificis tècnics d’escolta, transmissió, gravació o enregistrament del so, imatge o de qualsevol altre senyal de comunicació.
</p>
<div class="iocnote"><div class="ioccontent">
<p>
L’exemple més característic de la revelació de secrets d’empresa és l’espionatge industrial.
</p>
</div></div>
</div>

<h3><a id="delicte_de_defraudacio_dels_interessos_economics_dels_prestadors_de_serveis" >Delicte de defraudació dels interessos econòmics dels prestadors de serveis</a></h3>
<div class="level3">

<p>
La defraudació dels interessos econòmics dels prestadors de serveis és un nou delicte, introduït arran de la reforma 15/2003 del Codi penal, apareix en l’article 286, i castiga qui faciliti a tercers l’accés a serveis interactius o audiovisuals (com, per exemple, les televisions de pagament), sense el permís dels prestadors d’aquests serveis. De fet, la simple explicació, per exemple en una pàgina web d’Internet, sobre com es poden evitar o “saltar” els mecanismes de protecció d’aquests sistemes, ja és considerada com una activitat delictiva.
</p>

</div>

<h3><a id="altres_delictes_i_la_investigacio_dels_delictes_informatics" >Altres delictes i la investigació dels delictes informàtics</a></h3>
<div class="level3">

<p>
A més dels delictes que s’han descrit, és evident que molts altres, coneguts intuïtivament per tots nosaltres, es poden dur a terme amb el concurs de la tecnologia. En aquests casos, la tecnologia esdevé únicament el mitjà de comissió del delicte, el qual ja es troba perfectament tipificat dins dels delictes ocorreguts en el món “real”:
</p>
<ul>
<li class="level1"><div class="li"> Amenaces i coaccions (per mitjà de xats o correus electrònics).</div>
</li>
<li class="level1"><div class="li"> Falsedat documental (alteracions i simulacions de documents públics o privats).</div>
</li>
<li class="level1"><div class="li"> Difusió de pornografia infantil a Internet (la tinença també és un delicte).</div>
</li>
</ul>

<p>
Els investigadors dels delictes informàtics (policials o d’empreses especialitzades) disposen, a grans trets, de dues fonts d’informació essencials:
</p>
<ul>
<li class="level1"><div class="li"> <strong>Els fitxers o registres</strong> (logs) <strong>locals</strong>: el sistemes operatius i els programaris que s’executen als ordinadors enregistren algunes de les activitats que fan en els anomenats <em>fitxers de registre</em>. Per exemple, la intrusió d’un pirata en un sistema informàtic deixaria, si l’atacant no és molt hàbil, empremtes en diversos fitxers del sistema. La informació que contenen aquests arxius (per a l’exemple l’adreça IP de l’atacant) és la primera baula que els investigadors analitzarien per tal d’arribar a establir l’origen de l’atac o el fet investigat.</div>
</li>
<li class="level1"><div class="li"> <strong>Els registres</strong> (logs) <strong>dels proveïdors de servei d’Internet (PSI)</strong>: la persona que ha comès el delicte (o qualsevol altre fet susceptible de ser investigat) haurà utilitzat la connexió oferta per un cert proveïdor de serveis d’Internet. Les dades associades a aquesta connexió són emmagatzemades pels PSI segons la <strong>Llei de serveis de la societat de la informació i del comerç electrònic</strong>(LSSICE), les quals només poden ser cedides als investigadors per un manament judicial. Així, doncs, una vegada els investigadors han establert la informació bàsica del succés (IP d’origen, franja horària i la data en què s’ha produït l’esdeveniment), caldrà que sol·licitin al jutge un manament judicial per tal que el proveïdor de serveis els lliuri la informació requerida (associada a la IP i a la resta de dades determinades en les etapes inicials de la investigació) per continuar el procés i identificar l’usuari que ha emprat la connexió sospitosa.</div>
</li>
</ul>
<div class="ioctext"><div class="ioccontent"><p class="ioctitle">Un proveïdor de serveis (PSI)...</p>
<p>
… és una empresa dedicada a connectar els usuaris (clients) a Internet. També sol oferir, entre d’altres, serveis d’allotjament web i registre de dominis.
</p>
</div></div>
<p>
Si l’administrador d’un sistema informàtic és víctima de qualsevol d’aquests delictes, o bé, per exemple, descobreix que el sistema que administra és utilitzat com a plataforma de distribució de còpies de programari no autoritzades o de pornografia infantil, ho ha de denunciar immediatament a la comissaria de policia més pròxima, tenint en compte el protocol d’actuació següent:
</p>
<ol>
<li class="level1"><div class="li"> Adjunció dels fitxers de registre (registres locals del sistema) relacionats amb el delicte comès. Aquests fitxers hauran de reflectir, en cas que hagin quedat registrats, la IP de l’atacant, les accions produïdes en el sistema investigat, etc.</div>
</li>
<li class="level1"><div class="li"> En cas que s’hagi produït un delicte de danys, cal adjuntar una valoració dels danys ocasionats.</div>
</li>
<li class="level1"><div class="li"> Actuar amb rapidesa (els proveïdors no emmagatzemen indefinidament els fitxers de registre dels seus servidors).</div>
</li>
<li class="level1"><div class="li"> En cas que aquesta acció delictiva s’hagi produït per correu electrònic, cal adjuntar les capçaleres completes del correu rebut.</div>
</li>
<li class="level1"><div class="li"> En cas que sigui necessari, cal considerar la possibilitat de duplicar (o clonar) el disc dur del servidor per preservar les proves del delicte i, a continuació, reinstal·lar el sistema per evitar que el delicte es continuï produint. No obstant això, cal anar amb compte amb aquesta consideració. Suposem, per exemple, que l’administrador d’un sistema descobreix que el servidor del qual és responsable allotja pornografia infantil. La duplicació del disc dur (a l’efecte de salvaguardar les proves) i la reinstal·lació posterior de tot el sistema permetrien evitar que el delicte (la difusió de pornografia infantil) es continués produint, però al mateix temps en podria dificultar la investigació.</div>
</li>
</ol>
<div class="iocimportant"><div class="ioccontent">
<p>
Els usuaris domèstics també poden ser víctimes de delictes relacionats amb les noves tecnologies (contra la intimitat, amenaces, coaccions, suplantacions d’identitat, etc.). Moltes de les aplicacions per mitjà de les quals s’executen aquestes accions poden emmagatzemar els seus propis logs (per exemple, les converses de xat, capçaleres de correu electrònic), els quals caldria adjuntar en cas de denúncia.
</p>
</div></div>
</div>

	 </article>
     <div class="pnpage">
      <div class="left-corner"></div>
      <div id="prevpage">Anar a la p&agrave;gina anterior:<br /><a href="../../../WebContent/u3/annexos.html">Annexos</a></div>
      <div id="nextpage">Anar a la p&agrave;gina seg&uuml;ent:<br /><a href="../../../WebContent/u3/a1/activitats.html">Activitats</a></div>
      <div class="right-corner"></div>
     </div>
    </div>
    <footer class="footer">
      <div><small>Aquest document està subjecte a una llicència oberta de Creative Commons, es reserva el dret de reconeixement de l'autoria, d'exigir que no se'n faci cap mena d'ús comercial. Si altereu o transformeu aquesta obra, o en genereu obres derivades, només podeu distribuir l'obra generada amb una llicència idèntica a aquesta.</small></div>
    </footer>
 </div>
 <div id="back_preview" class="hidden"></div>
 <div id="preview" class="hidden">
  <div class="prevcontent"></div>
 </div>
 <div id="help-tooltips">
  <div id="help-toc" class="hidden tooltip"><span>Taula de continguts:</span> Ofereix una vista general de l&#39;estructura del m&ograve;dul, que us facilitar&agrave; la navegaci&oacute; a trav&eacute;s dels seus continguts.<span class="arrow-left"></span></div> 
  <div id="help-settings" class="hidden tooltip"><span>Opcions de format:</span> Permet configurar el format de lectura a partir de les vostres prefer&egrave;ncies, modificant la mida de la lletra, el color del fons, l&#39;amplada de la p&agrave;gina o l&#39;ocultaci&oacute; dels continguts complementaris, entre d&#39;altres.<span class="arrow-left"></span></div>
  <div id="help-printer" class="hidden tooltip"><span>Imprimir:</span>  Envia el contingut seleccionat a la impressora.<span class="arrow-left"></span></div>
  <div id="help-favorites" class="hidden tooltip"><span>Prefereits:</span> Permet desar aquelles parts del contingut a les que us interessi accedir en un moment posterior; us permetr&agrave; anar creant un repositori personalitzat de les seccions que considereu m&eacute;s rellevants. Un cop l&#39;hageu començat a fer servir se us mostrar&agrave; a sota un comptador que us informar&agrave; del nombre de preferits que s&#39;hagin emmagatzemat fins al moment.<span class="arrow-left"></span></div>
  <div id="help-favcounter" class="hidden tooltip"><span>Comptador i llistat de preferits:</span> Indica el nombre de preferits que s&#39;han desat fins el moment; clicant damunt seu accedireu al llistat de preferits, i a trav&eacute;s d&#39;aquest podreu accedir directament als continguts que hageu emmagatzemat.<span class="arrow-left"></span></div>
  <div id="help-help_icon" class="hidden tooltip"><span>Ajuda:</span> Aquesta opci&oacute; activa la informaci&oacute; de les funcionalitats del web tot situant el punter del ratol&iacute; al damunt dels diferents &iacute;tems.<span class="arrow-left"></span></div>
  <div id="help-sidebar-hide" class="hidden tooltip"><span>Mostrar/Ocultar barra lateral:</span>  Deshabilita la barra d&#39;opcions, permetent la seva recuperaci&oacute; quan es desitgi.<span class="arrow-left"></span></div>
  <div id="help-search" class="hidden tooltip"><span>Cerca:</span>  Introdu&iuml;u les paraules clau sobre aquells conceptes que desitgeu localitzar en els continguts del m&ograve;dul. Tamb&eacute; podeu excloure un terme de la cerca tot afegint-hi el signe &#8220;-&#8221; al davant.<span class="arrow-top"></span></div>
  <div id="help-header" class="hidden tooltip"><span>Cap&ccedil;alera:</span>  Indica l&#39;apartat o secci&oacute; que es mostra en pantalla. Tingueu present que les capçaleres de segon, tercer i quart nivell tamb&eacute; es poden desar com a marcadors.<span class="arrow-left"></span></div>
</div> 
</body>
</html>
